<html>
<title>WordPress witskrif oor sekuriteit</title>
<body>

<h1>WordPress witskrif oor sekuriteit</h1>

<img src="//s.w.org/about/images/logos/wordpress-logo-stacked-rgb.png" class="aligncenter" />

<h2>Oorsig</h2>

<p>Hierdie dokument is 'n analise en verduideliking van die WordPress kern sagteware ontwikkeling. Dit sluit ook al die sekuriteits prosesse en ondersoeke in, van die inherente sekuriteit. Dit word direk in die sagteware tydens ontwikkeling ingebou. Besluitnemers wat WordPress evalueer, as 'n web-inhoudsbestuurstelsel of web sagteware raamwerk, moet hierdie dokument gebruik in hulle analise en besluitneemings. Ontwikkelaars kan ook hierna verwys en hulself vergewis met die sekuriteits komponente en om die beste metodes te volg vir die sagteware.</p>

<p>Met die publiseering van hierdie dokument, was al die inligting opdatum vir die nuutste stabiele weergawe van WordPress 4.1 sagteware. Neem in ag, dat dit ook relevant is vir die mees onlangse weergawe van die sagteware, omdat die WordPress ontwikkelingspan sterk fokus op verenigbaarheid. Spesifieke veiligheidsmaatre&#235;ls en veranderinge sal aangeteken word soos dit tot die kern sagteware bygevoeg word vir spesifieke vrystellings. Om die veiligste WordPress ervaring te verseker, word dit sterk aangemoedig om die nuutste stabiele weergawe van WordPress te gebruik.</p>

<h2>Uitvoerende opsomming</h2>

<p>WordPress is 'n dinamiese oop-bron web-inhoudsbestuurstelsel, wat gebruik word vir miljoene webwerwe, programme en webjoernale. Meer as 23% van die top 10 miljoen webtuistes op die internet, gebruik WordPress. WordPress se bruikbaarheid, rekbaarheid en gemeenskap met baie ondervinding, maak dit 'n gewilde en veilige keuse vir webwerwe van alle groottes.</p>

<p>Sedert WordPress se ontstaan in 2003, het dit 'n voortdurende verharding ondergaan, sodat sy kern sagteware gewilde sekuriteit bedreigings kan nagaan. 'n Top 10-lys, ge&#239;dentifiseer deur die <em>Open Web Application Security Project</em> (OWASP), is die algemene sekuriteit probleme wat in hierdie dokument bespreek word.</p>

<p>Die WordPress sekuriteitspan, in samewerking met die WordPress kern-leierskapspan en ondersteuning van die WordPress gemeenskap w&#234;reldwyd, werk almal saam om die sekuriteit kwessies in die kern sagteware (beskikbaar by WordPress.org vir verspreiding en installering), te identifiseer en op te los. Aanbevelings en dokumentasie van die beste sekuriteit metodes, word ook beskikbaar gestel vir derde-party inpropprogram en tema ontwikkelaars.</p>

<p>Webwerf ontwikkelaars en administrateurs moet veral aandag skenk aan die korrekte gebruik van die kern se APIs en onderliggende bediener verstellings. Dit is gewoontlik die bron van algemene probleme. Dit is ook belangrik om te verseker dat alle gebruikers van die diens, sterk wagwoorde het om toegang te verkry tot WordPress.</p>

<h2>'n Oorsig van WordPress</h2>

<p>WordPress is 'n gratis en oop-bron web-inhoudsbestuurstelsel(IBS). Dit is die mees gebruikte IBS sagteware in die w&#234;reld en meer as 23% van die top 10 miljoen webwerwe gebruik WordPress<sup id="ref1"><a href="#footnote1">1</a></sup>, wat dit 60% van die IBS markaandeel maak.</p>

<p>WordPress is gelisensieer onder die <em>General Public License</em> (GPLv2 of later) wat vier kern vryhede behels. Dit kan beskou word as die WordPress 'Handves van Regte':</p>

<ol>
	<li>Die vryheid om die program vir enige doeleindes te gebruik.</li>
	<li>Die vryheid om die program te bestudeer en te verander om dit jou eie te maak.</li>
	<li>Die vryheid om dit te herversprei.</li>
	<li>Die vryheid om dit te verander en jou nuwe weergawe te versprei.</li>
</ol>

<h3>Die WordPress kern-leierskapspan</h3>

<p>Die WordPress projek is 'n meritokrasie, gelei deur 'n kern-leierskapspan met Matt Mullenweg as die mede-skepper en hoof ontwikkelaar. Die span beheer alle aspekte van die projek, insluitend kern ontwikkeling, WordPress.org en gemeenskap inisiatiewe.</p>

<p>Die kern-leierskapspan bestaan uit Matt Mullenweg, vyf hoof ontwikkelaars en meer as 'n dosyn kern-ontwikkelaars met permanente toegang tot die kode. Hierdie ontwikkelaars het finale gesag op tegniese besluite en die kode se argitektuur, besprekings en implementering pogings.</p>

<p>WordPress het ook 'n aantal bydraende-ontwikkelaars. Sommige is die voormalige of huidige onwikkelaars en sommige is waarskynlik toekomstige bydraers tot die kode. Hierdie bydraende-ontwikkelaars word vertrou en het baie ondervinding met WordPress. Hulle verdien baie respek by hul eweknie&#235;. Indien nodig, kan gaste ook by WordPress se kode bydrae. Di&#233; individue word dan toegang gegee om te werk op 'n spesifieke komponent, tydelike of op 'n verhoor basis.</p>

<p>Die kern en bydrae ontwikkelaars lei hoofsaaklik WordPress ontwikkeling. Met elke weergawe, was honderde ontwikkelaars betrokke tot die bydra van WordPress se kode. Die additionele bydraers is vrywilligers wat bydra tot die kern se kodebasis op een of ander manier.</p>

<h3>Die WordPress vrystellingsiklus</h3>

<p>Elke WordPress vrystellingsiklus word gelei deur een of meer van WordPress se kern-ontwikkelaars. 'n Vrystellingsiklus is gewoonlik ongeveer 4 maande, wat duur vanaf die aanvanklike vergadering oor die werk wat betrokke is, tot die bekendstelling van die nuwe weergawe.</p>

<p>'n Vrystellingsiklus volg die volgende patroon<sup id="ref2"><a href="#footnote2">2</a></sup>:</p>
<ul>
	<li><b>Fase 1:</b> Beplanning en bevestiging van die spanleiers. Dit word gedoen in die <em>#core</em> kletskamer op Slack. Die spanleiers bespreek die werk wat benodig is vir die volgende uitgawe van WordPress. Ander WordPress bydraers raak ook betrokke by hierdie gesprek. Die leier van die span, wat die nuwe weergawe gaan vrystel, stel groepleiers aan vir die nuwe funksies wat aan gewerk moet word.</li>
	<li><b>Fase 2:</b> Ontwikkeling van die werk begin. Die groepleiers vergader groepe om te werk aan di&#233; spesifieke funksies. Gereelde vergaderings word geskeduleer om te verseker die ontwikkelings maak genoeg vordering.</li>
	<li><b>Fase 3:</b> Beta. Betas word vrygestel en die beta-toetsers word gevra om te begin met die verslagdoenings foute. Vanaf hierdie fase word geen versoeke vir nuwe funksies aanvaar nie. Derde-party inpropprogram en tema ontwikkelaars word aangemoedig om hul kode teen die komende veranderinge te toets.</li>
	<li><b>Fase 4:</b> Vrystelling kandidaat. Vertaalbare stringe word op hierdie stadium gevries, sodat die werk kan fokus net op regressies en blokkers.</li>
	<li><b>Fase 5:</b> Bekendstelling. Die nuwe WordPress weergawe word bekend gestel en ook beskikbaar gemaak van WordPress se hoofpaneelbord vir opgradeering.</li>
</ul>

<h3>Genommerde weergawes en sekuriteit vrystelling</h3>

<p>'n Groot WordPress weergawe word bepaal deur die eerste twee nommers. Byvoorbeeld, 3.5 is 'n groot vrystelling, asook 3.6, 3.7 of 4.0. Daar is geen 'WordPress 3' of 'WordPress 4' nie. Elke groot vrystelling word verwys na die wyse hoe dit genommer is, byvoorbeeld 'WordPress 3.9.'</p>

<p>Groot vrystellings kan nuwe funksies en ontwikkelaar APIs byvoeg. Alhoewel dit tipies in die sagteware wêreld beteken dat 'n 'groot' weergawe se terugwaartse aanpasbaarheid kan breek, streef WordPress daarna om dit nie te laat gebeur nie. Die terugwaartse aanpasbaarheid, is een van WordPress se belangrikste filosofie&#235;, met die doel om opgradeerings baie makliker vir gebruikers en ontwikkelaars te maak.</p>

<p>'n Kleiner WordPress weergawe is bepaal deur die derde nommer. Weergawe 3.5.1 is 'n kleiner vrystelling, asook 3.4.2<sup id = "ref3"><a href="#footnote3">3</a></sup>. 'n Kleiner vrystelling word gehou vir die regmaak van enige moontlike sekuriteit probleme en die aanspreek van enige ander kritiese foute. Sedert die nuwe weergawes van WordPress, wat deesdae meer gereeld is &mdash; die mikpunt is om elke 4-5 maande 'n groot vrystelling te h&#234;, en klein vrystellings indien nodig &mdash; is daar net 'n behoefte vir een groot en een klein vrystelling.</p>

<h3>Terugwaartse aanpasbaarheid weergawe</h3>

<p>Die WordPress projek het 'n sterk verbintenis tot verenigbaarheid. Hierdie verbintenis beteken dat temas, inpropprogramme en persoonlike kode moet voortgaan om te funksioneer wanneer WordPress se kern sagteware opgedateer is. Dit moedig webmeesters aan om die nuutste veilige WordPress weergawe te gebruik.</p>

<h2>WordPress en sekuriteit</h2>

<h3>Die WordPress sekuriteitspan</h3>

<p>Die WordPress sekuriteitspan bestaan uit ongeveer 25 kundiges, insluitend die hoofontwikkelaars en sekuriteit navorsers &mdash; ongeveer die helfte is werknemers van Automattic (skeppers van WordPress.com, die eerste en grootste WordPress bedienervlak op die internet) en 'n groot aantal werk in die websekuriteits area. Die span konsulteer met bekende en betroubare sekuriteit navorsers en bediender maatskappye<sup><a href="#footnote3">3</a></sup>.</p>

<p>Die WordPress sekuriteitspan staan dikwels saam met ander sekuriteitspanne, wat dieselfde probleme het om op te los. Byvoorbeeld, met die oplossing van die <em>PHP XML parser</em> probleem. Dit word gebruik deur die XML - RPC API wat bygevoeg is in WordPress 3.9.2<sup id="ref4"><a href="#footnote4">4</a></sup>. Hierdie kwesbare probleem was opgelos deur 'n gesamentlike poging deur beide WordPress en Drupal sekuriteit spanne.</p>

<h3>WordPress sekuriteit risiko's, prosesse en geskiedenis</h3>

<p>Die WordPress sekuriteitspan glo in verantwoordelike openbaarmaking, deur ontwikkelaars onmiddellik te waarsku van enige moontlike kwesbaarhede. Kontak die sekuriteit span direk van enige potensi&#235;le sekuriteit probleme deur die volgende e-pos adres te gebruik: security@wordpress.org<sup id="ref5"><a href="#footnote5">5</a></sup>. Die sekuriteit span praat onder mekaar deur hulle eie private emails. Hulle werk in 'n private afgemuurde <em>Trac</em> vir toetsing en die regmaak van enige probleme en sekuriteit probleme.</p>

<p>Elke sekuriteitsverslag word by ontvangs erken. Die span verifieer kwesbaarheid en bepaal hoe ernstig dit is. Wanneer die probleem bevestig is, werk die sekuriteitspan aan 'n plan vir die regstelling van die probleem, sodat dit ge&#239;mplimenteer kan word in die komende vrystelling van WordPress sagteware. Dit kan ook deurgaan as 'n onmiddellike sekuriteit vrylating, afhangende van die erns van die saak.</p>

<p>Vir 'n onmiddellike sekuriteit vrylating, word 'n aankondiging deur die WordPress.org nuus webwerf gepubliseer<sup id="ref6"> <a href="#footnote6">6</a> </sup> en dit verduidelik ook die veranderinge. Krediet word gegee vir die verantwoordelike bekendmaking van 'n kwesbaarheid, sodat dit ook toekomstige verantwoordelike verslaggewing kan aanmoedig.</p>

<p>Wanneer 'n nuwe weergawe beskikbaar is, sal administrateurs van WordPress sagteware 'n kennisgewing op die paneelbord sien, om op te gradeer. Na aanleiding van die opgradering, sal gebruikers gelei word na 'n bladsy wat die besonderhede van die veranderinge deurgee. Indien administrateurs gekies het om outomatiese agtergrond opgradeerings te laat deurgaan, sal hulle 'n e-pos ontvang nadat 'n opgradering voltooi is.</p>

<h3>Automatiese agtergrond upgradeerings vir sekuriteits weergawes</h3>

<p>Met die vrystelling van weergawe 3.7, het WordPress outomatiese agtergrond opgradeerings vir alle kleiner vrystellings bekendgestel<sup id="ref7"> <a href="#footnote7">7</a> </sup>, byvoorbeeld 3.7.1 en 3.7.2. Die WordPress sekuriteitspan kan probleme identifiseer om op te los, en outomatiese sekuriteit verbeterings vir WordPress opgradeer, sonder dat die eienaar van die webwerf self iets hoef te doen.</p>

<p>Wanneer daar 'n sekuriteits weergawe moet uitgaan vir die huidig stabiele uitgawe van WordPress, sal die kernspan die opgradeering laat plaasvind vir al die installasies wat agtergrond opgradeerings toelaat (sedert WordPress 3.7). Dus, sal die ouer weergawes ook kan baat uit die sekuriteits verbeterings.</p>

<p>Individuele webwerf eienaars het die keuse om die outomatiese agtergrond opgradeerings te verwyder. Dit kan verander word in die konfigurasielêer. Dit word sterk aanbeveel, deur die kern-span, om die funksie te behou. So ook om die nuutste, stabiele weergawe van WordPress te gebruik.</p>

<h3>2013 OWASP Top 10</h3>

<p>Die <em>Open Web Application Security Project</em> (OWASP) is 'n gemeenskap op die internet wat hulle toewy aan sekuriteit oor die internet. Die OWASP Top 10 lys <sup id="ref8"> <a href="#footnote8">8</a> </sup> fokus op die identifisering van die mees ernstige sekuriteit risiko's vir 'n wye verskeidenheid van organisasies. Die Top 10 items is gekies en geprioritiseer in kombinasie met konsensus skattings van ontgunning, bespeuring en skatting van die impak wat dit het.</p>

<p>Die volgende afdelings bespreek die API's, hulpbronne en beleid wat WordPress gebruik om die kern sagteware, 3de party inpropprogramme en temas te versterk teen hierdie potensi&#235;le risiko's.</p>

<h4>A1 - Inspuiting</h4>

<p>Daar is 'n stel funksies en API's beskikbaar in WordPress om ontwikkelaars te help om seker te maak dat geen ongemagtigde kode ingespuit word nie. Hulle help om die data te kontroleer en skoon te maak. Die beste metodes en dokumentasie is beskikbaar <sup id="ref9"> <a href="#footnote9">9</a> </sup> oor hoe om die API's te gebruik vir beskerming, valideering of skoonmaak met die toevoer en afvoer van data in HTML, URLs, HTTP-hoofde en interaksie met die databasis en l&#234;ersisteem. Administrateurs kan ook verder die tipe l&#234;er wat opgelaai mag word, met die gebruik van filters, beperk.</p>

<h4>A2 - Gebreekte verifikasie en die bestuur van sessies</h4>

<p>WordPress kernsagteware bestuur gebruiker rekeninge en verifikasie. Besonderhede, soos die gebruiker ID, naam en wagwoord, word bestuur op die bediener-kant, sowel as die verifikasie van koekies. Wagwoorde word beskerm in die databasis met behulp van standaard insout en strek tegnieke. Bestaande sessies word vernietig wanneer uitgeteken word, vir weergawes vanaf WordPress 4.0 en daarna.</p>

<h4>A3 - <em>Cross Site Scripting</em> (XSS)</h4>

<p> WordPress bied 'n verskeidenheid van funksies aan wat kan help om te verseker dat die gebruiker se gegewe data veilig is<sup id="ref10"> <a href="#footnote10"> 10</a></sup>. Betroubare gebruikers, byvoorbeeld administrateurs en redakteurs op 'n enkele WordPress installasie en webwerf administrateurs op 'n WordPress multi-installasie kan, indien nodig, ongefiltreerde HTML of JavaScript byvoeg op die selfde wyse soos 'n artikel of bladsy. Gebruikers en hulle inhoud, wat nie vertrou word nie, word as standaard filtreer om enige gevaarlike entiteite te verwyder. Dit word gedoen met die hulp van die KSES biblioteek deur die <code>wp_kses</code> funksie.

<p>Die WordPress kernspan het byvoorbeeld, voor die vrystelling van WordPress 2.3, opgemerk dat die funksie <code>the_search_query()</code> misbruik word deur meeste tema ontwikkelaars. Hulle het nie die uitkoms van die funksie in HTML laat ontsnap nie. Om te vermy dat temas breek in komende weergawes van WordPress, is die funksie klaar ontsnap vanaf WordPress 2.3.</p>

<h4>A4 - Onveilige direkte voorwerp verwysing</h4>

<p>WordPress bied dikwels direkte voorwerp verwysings aan. Byvoorbeeld, unieke numeriese identifiseerders van gebruiker rekeninge of inhoud, beskikbaar in die URL of vorm velde. Terwyl hierdie identifiseerders direkte stelsel inligting openbaar, het WordPress 'n goeie stelsel wat toegang beheer en verhoed dat ongemagtigde versoeke deurkom.</p>

<h4>A5 - Verkeerde opstel van sekuriteit</h4>

<p>Die meerderheid van die WordPress sekuriteit opstel bedrywighede is beperk tot 'n enkele gemagtig administrateur. Standaard instellings vir WordPress word deurlopend ge&#235;valueer op die kernspan se vlak. Die WordPress kernspan verskaf dokumentasie en die beste sekuriteit metodes vir bediener verstellings, wat uitgevoer moet word vir elke WordPress webwerf<sup id="ref11"><a href="#footnote11">11</a></sup>.</p>

<h4>A6 - Blootstelling van sensitiewe data</h4>

<p>Die meerderheid van die WordPress sekuriteit opstel bedrywighede is beperk tot 'n enkele gemagtig administrateur. Standaard instellings vir WordPress word deurlopend geëvalueer deur die kern span. WordPress se kern span bied dokumentasie en die beste metodes vir sekuriteit vir die bediener se verstellings WordPress te gebruik.</p>

<p>WordPress rekeninge se wagwoorde gebruik die sout en <em>hash</em> tegniek, wat gebaseer is op die <em>Portable PHP Password Hashing Framework</em><sup id="ref12"> <a href="#footnote12">12</a> </sup>. WordPress se toestemmingstelsel word gebruik om toegang tot private inligting, soos byvoorbeeld geregistreerde gebruikers, kommentare, e-pos adresse, privaat gepubliseerde inhoud, te beheer. In WordPress 3.7, is 'n wagwoord-sterkte-meter in die kern sagteware ingesluit. Dit verskaf bykomende inligting en wenke aan gebruikers tydens die opstel van hul wagwoorde en hoe om dit sterker te maak. WordPress het ook 'n opsionele instelling vir die gebruik van HTTPS. 

<h4>A7 - <em>Missing Function Level Access Control</em></h4>

<p>WordPress kyk vir die behoorlike magtiging en toestemming vir enige funksie vlak wat 'n versoek vir toegang het, voor die aksie uitgevoer word. Toegang of visualisering van administratiewe URLs, kieslys en bladsye, sonder behoorlike verifikasie, is volledig ge&#239;ntegreer met die verifikasie stelsel, om toegang vanaf ongemagtigde gebruikers te verhoed.</p>

<h4>A8 - <em>Cross Site Request Forgery</em> (CSRF)</h4>

<p>WordPress gebruik kriptografiese tekens wat <em>nonces</em> genoem word<sup id="ref13"><a href="#footnote13">13</a></sup>. Dit bekragtig versoeke van gemagtigde gebruikers om hulle te beskerm teen potensi&#235;le CSRF bedreigings. WordPress bied 'n API vir die opwekking van hierdie tekens aan, om 'n unieke en tydelike teken te skep en te verifieer. Die teken is beperk tot 'n spesifieke gebruiker, 'n spesifieke aksie, 'n spesifieke voorwerp en vir 'n spesifieke tydperk. Dit kan by vorms en URLs gevoeg word, soos dit benodig word, maar word weer ongeldig wanneer daar uitgeteken word.</p>

<h4>A9 - Die gebruik van komponente met bekende probleme</h4>

<p>Die WordPress kernspan monitor additionele biblioteke wat in die WordPress raamwerk ingesluit word vir kern-funksies. In die verlede het die kernspan bydraes gemaak tot verskeie derde party komponente, om hulle meer veilig te maak. Byvoorbeeld die kwesbaarheid in TinyMCE, in WordPress 3.5.2<sup id="ref14"><a href="#footnote14">14</a></sup>, wat die hele webwerf geaffekteer het.</p>

<p>Indien nodig, kan die kernspan besluit om kritiese eksterne komponente te verander of te vervang. Byvoorbeeld, toe die <em>SWFUpload</em> biblioteek amptelik vervang was deur <em>Plupload</em> in weergawe 3.5.2. 'n Veilige weergawe van <em>SWFUpload</em> is beskikbaar gemaak deur die sekuriteit span<sup id="ref15"> <a href="#footnote15">15</a> </sup> vir die inproppramme wat SWFUpload vir 'n kort termyn nog benodig.</p>

<h4>A10 - Ongeldige aansture</h4>

<p>WordPress se interne toegangsbeheer en verifikasie stelsel sal beskerm teen gebruikers wat pogings aanwend tot ongewenste bestemmings of outomatiese aansture. Hierdie funksie is ook beskikbaar gemaak vir inpropprogram ontwikkelaars deur 'n API <code>wp_safe_redirect()</code><sup id="ref16"><a href="#footnote16">16</a></sup>.</p>

<h3>Verdere sekuriteit risiko's en bekommernisse</h3>

<h4><em>XXE (XML eXternal Entity)</em> verwerkings aanvalle</h4>

<p>Gedurende die verwerking van XML, versper WordPress die laai van persoonlike XML entiteite, om te verhoed dat beide eksterne entiteit en entiteit uitbreidings aanvalle plaasvind. Buiten PHP se kern-funksies, kan WordPress nie bykomende XML verwerking meer veilig maak vir inpropprogram ontwikkelaars nie.</p>

<h4><em>SSRF ('Server Side Request Forgery')</em> aanvalle</h4>

<p>HTTP-versoek, uitgereik deur WordPress, word gefiltreer om toegang tot teruglus en private IP-adresse te voorkom. Toegang word slegs toegelaat tot sekere standaard HTTP poorte.</p>

<h2>WordPress inpropprogram en tema sekuriteit</h2>

<h3>Die standaard tema</h3>

<p>WordPress vereis dat daar 'n tema aktief is om die inhoud van die webwerf te wys. Die standaard tema wat ingesluit is in WordPress (tans 'Twintig Vyftien'), was volledig hersien en getoets vir veiligheids doeleindes, deur beide die span van die tema ontwikkelaars plus die kern-ontwikkelingspan.</p>

<p>Die standaard tema kan dien as 'n beginpunt vir die ontwikkeling van 'n persoonlike tema. Ontwikkelaars kan ook 'n sub-tema maak, wat 'n paar aanpassing insluit, maar dit val atlyd terug op die standaard tema vir die meeste funksies en sekuriteit. Die standaard tema kan maklik verwyder word deur 'n administrateur indien dit nie benodig word nie.</p>

<h3>WordPress.org tema and inpropprogram bewaarplekke</h3>

<p>Daar is ongeveer 30 000 inpropprogramme en 2 000 temas op WordPress.org. Hierdie temas en inpropprogramme word individueel naggegaan deur vrywilligers voordat dit tot WordPress.org ingesluit word en beskikbaar is vir ander.</p>

<p>Met die insluiting van inpropprogramme en temas tot die bewaarplek, is dit nie gewaarborg dat die items sonder enige sekuriteits kwesbaarheid is nie. Daar is riglyne neergel&#234; vir inpropprogram ontwikkelaars om te volg, voordat hulle 'n produk indien vir insluiting in die bewaarplek<sup id="ref17"><a href="#footnote17">17</a></sup>. So ook is 'n volledige dokument beskikbaar op WordPress.org wat tema ontwikkelaars kan volg<sup id="ref18"><a href="#footnote18">18</a></sup>.</p>

<p>Elke inpropprogram en tema het die vermo&#235; om voortdurend ontwikkel te word deur die inpropprogram en tema eienaar. Enige daaropvolgende weergawes kan opgelaai word na die bron en is beskikbaar aan gebruikers. Dit volg ook met 'n beskrywing van die veranderinge wat aangebring is. Administrateurs word via hul administrasie paneelbord, in kennis gestel van enige inpropprogramme wat opgedateer moet word.</p>

<p>Wanneer die sekuriteits kwesbaarheid van 'n inpropprogram ontdek is deur die WordPress sekuriteit span, werk hulle saam met die inpropprogram se ontwikkelaar om die probleem reg te maak en 'n nuwe, veilige weergawe beskikbaar te stel. Indien daar geen reaksie van die inpropprogram se ontwikkelaar is nie of indien die kwesbaarheid ernstig is, kan die inpropprogram of tema ontrek word van die publieke gids. In sommige gevalle sal die sekuriteit span onmiddelik instaan om self die nuwe weergawe so gou as moontlike beskikbaar te stel.</p>

<h3>Die tema-hersien-span</h3>

<p>Die tema-hersien-span is 'n groep vrywilligers, gelei deur 'n hoof, gevestigde lede van die WordPress gemeenskap. Hulle hersien en keur temas goed, wat in die amptelike WordPress Tema Gids voorgel&#234; word. Die tema-hersien-span het amptelike hersien riglyne <sup id="ref19"><a href="#footnote19">19</a></sup>, tema eenheid toets data<sup id="ref20"><a href="#footnote20">20</a></sup> en die tema 'deursoek inpropprogram'<sup id="ref21"><a href="#footnote21">21</a></sup>. Hulle raak ook betrokke by die WordPress Tema ontwikkelaar gemeenskap vir die beste metodes om te volg met die ontwikkeling van temas. Insluiting tot die groep word gemodereer deur kern WordPress ontwikkeling span.</p>

<h2>Die rol van die bediener in WordPress sekuriteit</h2>

<p>WordPress kan ge&#239;nstalleer word op 'n menigte van platforms. Selfs al bied WordPress kernsagteware baie bepalings vir die bedryf van 'n veilige webaansoek (gedek in hierdie dokument), is die opstel van die bedryfstelsel en webbediener nogsteed belangrik om die WordPress sagteware veilig te hou.</p>

<h3>'n Nota oor WordPress.com en WordPress sekuriteit</h3>

<p>WordPress.com is die grootste WordPress installasie in die w&#234;reld. Dit word besit deur <em>Automattic, Inc.</em>, wat gestig is deur Matt Mullenweg, huidiglik die WordPress projek mede-skepper. WordPress.com bestaan uit die WordPress kernsagteware en het sy eie veiligheid prosesse, risiko's en oplossings<sup id="ref22"><a href="#footnote22">22</a></sup>. Hierdie dokument verwys na sekuriteit vir WordPress op jou eie webbediener, dus die WordPress sagteware wat afgelaai kan word van WordPress.org en geinstalleer word op enige bediener in die w&#234;reld.</p>

<h2>Bylaag</h2>

<h3>Kern WordPress APIs</h3>

<p>Die WordPress kern se <em>Application Programming Interface</em> (API) bestaan ​​uit 'n paar individuele APIs<sup id="ref23"><a href="#footnote23">23</a></sup>, elkeen behels die funksies wat daarby betrokke is en die gebruik van die gegewe stel funksies. Saam, vorm hierdie die koppelvlak van die projek wat toelaat dat daar interaksie is met die inpropprogramme en temas, dit verander kan word en ook uitgebrei kan word om veilig kern funksies in WordPress te verrig.</p>

<p>Terwyl elke WordPress API die beste en gestandaardiseerde metodes bied, om interaksie en uitbreiding met WordPress se kern sagteware aan te moedig, is die volgende WordPress APIs die mees pertinente in verband met WordPress se sekuriteit:</p>

<h3>Databasis API</h3>

<p>Die Databasis API<sup id="ref24"><a href="#footnote24">24</a></sup>, wat by WordPress 0.71 gevoeg was, verskaf die korrekte metode vir toegang tot data as vernoemde waardes, wat in die databasis laag gestoor word.</p>

<h3>L&#234;erstelsel API</h3>

<p>Die L&#234;erstelsel API<sup id="ref25"><a href="#footnote25">25</a></sup>, wat by WordPress 2.6 gevoeg was<sup id="ref26"><a href="#footnote26">26</a></sup>, was oorspronklik geskep vir WordPress se eie outomatiese opgradeerings funksie. Die L&#234;erstelsel API abstraheer die funksies wat dit benodig, vir die lees en skryf van plaaslike l&#234;ers na die l&#234;erstelsel, sodat dit veilig gedoen kan word, op 'n verskeidenheid van bediener tipes.</p>

<p>Dit word gedoen deur die <code>WP_Filesystem_Base</code> klas en verskeie subklasse wat verskillende maniere implementeer om aan die plaaslike l&#234;ersisteem te koppel, afhangende van die individuele bediener ondersteuning. Enige tema of inpropprogram wat l&#234;ers plaaslik moet skryf, moet dit doen deur die gebruik van die WP_Filesystem familie of klasse.</p>

<h3>HTTP API</h3>

<p>Die HTTP API<sup id="ref27"><a href="#footnote27">27</a></sup>, wat by WordPress 2.7 gevoeg was<sup id="ref28"><a href="#footnote28">28</a></sup> en verder uitgebrei is in WordPress 2.8, standaardiseer die HTTP versoeke. Die API hanteer die koekies, gzip enkodering en dekodering, stuk dekodering (indien HTTP 1.1), en ander verskeie HTTP protokol implementerings. Die API standaardiseer versoeke, toets elke metode voordat dit stuur en afhangende van jou bediener se konfigurasie, gebruik dit die bestemde metode om die versoek te maak.</p>

<h3>Toestemmings oor die huidige gebruiker API</h3>

<p>Die toestemmings oor die huidige gebruiker API<sup id="ref29"><a href="#footnote29">29</a></sup>, is 'n stel funksies wat sal help om die huidige gebruiker se toestemmings en gesag te bevestig, sodat die aangevraagde taak kan uitgevoer word. Dit beskerm verder teen gebruikers wat funksies probeer verrig waarvoor hulle nie toestemming het nie.</p>

<h3>Witskrif se inhoud-lisensie</h3>
<p>Die inhoud van hierdie dokument (uitsluitend die WordPress logo of <a href="http://wordpressfoundation.org/trademark-policy/">handelsmerk</a>) is gelisensieer onder <a href="https://creativecommons.org/publicdomain/zero/1.0/">CC0 1.0 Universal (CC0 1.0) Public Domain Dedication</a>. Jy mag dit kopie&#235;r, verander, versprei en die werk doen, selfs vir kommersi&#235;le doeleindes, sonder om vir toestemming te vra.</p>

<p><em>'n Spesiale dankie aan Drupal se </em><a href="http://drupalsecurityreport.org/"><em>witskrif oor sekuriteit</em></a><em>, wat gedien het as inspirasie. </em></p>
<h3>Bykomende leeswerk</h3>
<ul>
	<li>WordPress Nuus <a href="https://wordpress.org/news/">https://wordpress.org/news/</a></li>
	<li>WordPress sekuriteit vrystellings <a href="https://wordpress.org/news/category/security/">https://wordpress.org/news/category/security/</a></li>
	<li>WordPress ontwikkelaar hulpbronne <a href="https://developer.wordpress.org/">https://developer.wordpress.org/</a></li>
</ul>

<hr />

<p><em>Geskryf deur </em>Sara Rosso </p>

<p><em>Bydraes van</em> Barry Abrahamson, Michael Adams, Jon Cave, Helen Hou-Sand&iacute; , Dion Hulse, Mo Jangda, Paul Maiorana</p>

<p><em>Weergawe 1.0 Maart 2015</em></p>

<hr />

<h3>Voetnote</h3>
<ul>
	<li id='footnote1'><a href="#ref1">[1]</a> <a href="http://w3techs.com/">http://w3techs.com/</a>, as of March 2015</li>
	<li id='footnote2'><a href="#ref2">[2]</a> <a href="https://make.wordpress.org/core/handbook/how-the-release-cycle-works/">https://make.wordpress.org/core/handbook/how-the-release-cycle-works/</a></li>
	<li id='footnote3'><a href="#ref3">[3]</a> Andrew Nacin, WordPress hoof ontwikkelaar, <a href="http://vip.wordpress.com/security">http://vip.wordpress.com/security</a></li>
	<li id='footnote4'><a href="#ref4">[4]</a> <a href="https://wordpress.org/news/2014/08/wordpress-3-9-2/">https://wordpress.org/news/2014/08/wordpress-3-9-2/</a></li>
	<li id='footnote5'><a href="#ref5">[5]</a> <a href="http://codex.wordpress.org/Security_FAQ">http://codex.wordpress.org/Security_FAQ</a></li>
	<li id='footnote6'><a href="#ref6">[6]</a> <a href="https://wordpress.org/news/">https://wordpress.org/news/</a></li>
	<li id='footnote7'><a href="#ref7">[7]</a> <a href="https://wordpress.org/news/2013/10/basie/">https://wordpress.org/news/2013/10/basie/</a></li>
	<li id='footnote8'><a href="#ref8">[8]</a> <a href="https://www.owasp.org/index.php/Top_10_2013-Top_10">https://www.owasp.org/index.php/Top_10_2013-Top_10</a></li>
	<li id='footnote9'><a href="#ref9">[9]</a> <a href="https://developer.wordpress.org/plugins/security/">https://developer.wordpress.org/plugins/security/</a></li>
	<li id='footnote10'><a href="#ref10">[10]</a> <a href="http://codex.wordpress.org/Data_Validation#HTML.2FXML">http://codex.wordpress.org/Data_Validation#HTML.2FXML</a></li>
	<li id='footnote11'><a href="#ref11">[11]</a> <a href="http://codex.wordpress.org/Hardening_WordPress">http://codex.wordpress.org/Hardening_WordPress</a></li>
	<li id='footnote12'><a href="#ref12">[12]</a> <a href="http://www.openwall.com/phpass/">http://www.openwall.com/phpass/</a></li>
	<li id='footnote13'><a href="#ref13">[13]</a> <a href="https://developer.wordpress.org/plugins/security/nonces/">https://developer.wordpress.org/plugins/security/nonces/</a></li>
	<li id='footnote14'><a href="#ref14">[14]</a> <a href="https://wordpress.org/news/2013/06/wordpress-3-5-2/">https://wordpress.org/news/2013/06/wordpress-3-5-2/</a></li>
	<li id='footnote15'><a href="#ref15">[15]</a> <a href="https://make.wordpress.org/core/2013/06/21/secure-swfupload/">https://make.wordpress.org/core/2013/06/21/secure-swfupload/</a></li>
	<li id='footnote16'><a href="#ref16">[16]</a> <a href="https://developer.wordpress.org/reference/functions/wp_safe_redirect/">https://developer.wordpress.org/reference/functions/wp_safe_redirect/</a></li>
	<li id='footnote17'><a href="#ref17">[17]</a> <a href="https://wordpress.org/plugins/about/guidelines/">https://wordpress.org/plugins/about/guidelines/</a></li>
	<li id='footnote18'><a href="#ref18">[18]</a> <a href="https://developer.wordpress.org/themes/getting-started/">https://developer.wordpress.org/themes/getting-started/</a></li>
	<li id='footnote19'><a href="#ref19">[19]</a> <a href="http://codex.wordpress.org/Theme_Review">http://codex.wordpress.org/Theme_Review</a></li>
	<li id='footnote20'><a href="#ref20">[20]</a> <a href="http://codex.wordpress.org/Theme_Unit_Test">http://codex.wordpress.org/Theme_Unit_Test</a></li>
	<li id='footnote21'><a href="#ref21">[21]</a> <a href="https://wordpress.org/plugins/theme-check/">https://wordpress.org/plugins/theme-check/</a></li>
	<li id='footnote22'><a href="#ref22">[22]</a> <a href="http://automattic.com/security/">http://automattic.com/security/</a></li>
	<li id='footnote23'><a href="#ref23">[23]</a> <a href="https://codex.wordpress.org/WordPress_APIs">https://codex.wordpress.org/WordPress_APIs</a></li>
	<li id='footnote24'><a href="#ref24">[24]</a> <a href="https://codex.wordpress.org/Database_API">https://codex.wordpress.org/Database_API</a></li>
	<li id='footnote25'><a href="#ref25">[25]</a> <a href="https://codex.wordpress.org/Filesystem_API">https://codex.wordpress.org/Filesystem_API</a></li>
	<li id='footnote26'><a href="#ref26">[26]</a> <a href="http://codex.wordpress.org/Version_2.6">http://codex.wordpress.org/Version_2.6</a></li>
	<li id='footnote27'><a href="#ref27">[27]</a> <a href="https://codex.wordpress.org/HTTP_API">https://codex.wordpress.org/HTTP_API</a></li>
	<li id='footnote28'><a href="#ref28">[28]</a> <a href="https://codex.wordpress.org/Version_2.7">https://codex.wordpress.org/Version_2.7</a></li>
	<li id='footnote29'><a href="#ref29">[29]</a> <a href="http://codex.wordpress.org/Function_Reference/current_user_can">http://codex.wordpress.org/Function_Reference/current_user_can</a></li>
</ul>

</body></html>
